TODO:
[ ] Leverantören är beträffande material som Leverantören levererar i samband med Uppdraget skyldig att hålla Beställaren skadelös från alla krav och eventuella kostnader i anledning av anspråk som innehavare av immateriella rättigheter må rikta mot Beställaren.


= Heading = Avtal avseende konsulttjänster

Detta avtal (nedan "Avtalet") ingås mellan
BESTÄLLAREN (nedan "Beställaren") ORGNR
ADRESS

och

LEVERANTÖREN (nedan "Leverantören") ORGNR
ADRESS

1. Uppdraget
 
Uppdraget syftar till att Leverantören skall leverera konsultation till Beställaren.
Genom detta avtal åtar sig Leverantören att utföra konsultation enligt de villkor som följer av detta Avtal.
Närmare förutsättningar för och innehållet i Uppdraget ges löpande av Beställaren.

2. Ömsesidiga åtaganden

2.1 Engagerad konsult för Uppdraget är KONSULT.
Konsulten får inte bytas utan att Beställaren och Leverantören i förväg skriftligen godkänt detta.

2.2. Parterna får inte anställa person som är anställd eller varit anställd hos den andra parten innan sex månader har förflutit sedan den anställde slutade sin anställning utan båda parters skriftliga medgivande. Om anställningen upphört på grund av uppsägning från arbetsgivaren gäller inte bestämmelsen.

2.3 Parterna äger inte rätt att använda varandras firmakännetecken eller varumärken i reklam, marknadsföringssammanhang, pressrelease eller liknande utan att först ha inhämtat skriftligt medgivande från Beställaren.
Parterna har rätt att använda varandras firmakännetecken eller varumärken under rubrikerna ”Kunder” respektive ”Leverantörer” och dessa rubrikers motsvarigheter på andra språk.

2.4 Force majeure

Part är fri från ansvar när förlust, skada eller försening orsakats av lagbud, eldsvåda, krigshändelser, naturkatastrof eller annan liknande omständighet som part inte skäligen kunde förväntat, undvikit eller övervunnit.

2.5  Ansvarsbegränsning

Parterna friskriver sig ömsesidigt gentemot varandra från ansvar för fel, förluster på grund av indirekta skador eller följdskador. Parts skadeståndsansvar för direkt skada är för varje uppdrag begränsat till 100 000 SEK. Vad som nu sagts skall inte gälla om skadan orsakats uppsåtligen eller av grov oaktsamhet av den andre parten.


2.6 Överlåtelse av Avtalet

Parterna får inte helt eller delvis överlåta eller pantsätta sina rättigheter och/eller skyldigheter enligt detta Avtal utan andra partens skriftliga godkännande.

3. Beställarens åtaganden

Beställaren skall kostnadsfritt tillhandahålla Leverantören den information och allt övrigt underlag som rimligen erfordras för Uppdragets utförande. Beställaren ansvarar för att tillhandahålla information är korrekt och fullständig för ändamålet.

Beställaren skall bereda Leverantören tillgång till lokaler och utrustning i sådan utsträckning som erfordras för Uppdragets utförande.

4. Leverantörens åtaganden

4.1 Leverantören skall utföra alla delar av Uppdraget med den skicklighet och omsorg som Beställaren har anledning att förvänta. 

4.2 Leverantören skall kontinuerligt leverera och redovisa arbetsresultat och övrig information som är nödvändig för att Beställaren skall kunna tillgodogöra sig arbetsresultatet.

4.3 Leverantören ansvarar ej för Beställarens implementering av Leverantörens utförande/rådgivning.

4.4 Rätt till arbetsresultat

Samtliga rättigheter till arbetsresultat, inklusive patenterbara uppfinningar som Konsulten gjort eller bidragit till, vilka härrör från Uppdraget, skall ensamt tillfalla Beställaren om inte annat skriftligen har avtalats. Det tillfaller även Beställaren fritt att inom sin verksamhet vidareupplåta eller överlåta arbetsresultat som härrör från Uppdraget. 
Leverantören och Konsulten är skyldig att vid Beställarens begäran, genom undertecknande av erforderliga handlingar och genom andra nödvändiga åtgärder, medverka till att resultatet av arbetet med Uppdraget som innebär, eller kan innebära, att det uppkommer uppfinningar eller andra rättigheter som kan medföra patent eller annat immaterialrättsligt skydd, kan registreras i Beställarens namn.

4.5 Ansvar för fel

Fel föreligger om Uppdraget eller resultaten väsentligen avviker från vad parterna överenskommit. Fel skall avhjälpas efter Beställarens reklamation. Sådan reklamation skall vara skriftligen avfattad och innehålla tydlig beskrivning av hur felet yttrar sig. Kostnader för avhjälpande av fel skall bäras av Leverantören.

4.6 Leverantören skall ha en ansvarsförsäkring tecknad och vara godkänd för F-skatt.

5. Arbetsledning och kontroll

Beställaren skall utföra arbetsledning och kontroll av Uppdraget men därvid samråda med Leverantören så att Uppdraget fullgöres på ett avtalsenligt sätt.

6. Pris och betalning

6.1 Pris

Priset för Uppdraget är XXXX SEK per timme exklusive moms. Leverantören äger rätt att debitera 40 timmar per vecka under uppdraget. Ytterligare debiterad tid kan tillkomma efter muntlig överenskommelse med Beställaren.

6.2 Kostnadsersättningar

Kostnader för (exv. resa och logi) i förbindelse med Uppdraget betalas av Beställaren. Kostnaderna skall godkännas i förväg av Beställaren.

6.3 Betalning

Leverantören fakturerar Beställaren vid varje månadsslut för Leverantörens upparbetade timmar och godkända kostnadsersättningar. Fakturor har betalningsvillkor på 30 dagar. Efter förfallodagen har Leverantören rätt till dröjsmålsränta enligt räntelagen.

7. Giltighetstid och uppsägning

Avtalet gäller från YYYY-MM-DD och tillsvidare. 

Parterna kan säga upp avtalet:

(a) Med en månads uppsägningstid; eller

(b) Omedelbart, om den andra parten gjort sig skyldig till väsentligt avtalsbrott och ej vidtagit rättelse senast fem (5) dagar efter det att denne erhöll skriftlig anmaning härom från den uppsägande parten; eller

(c) Omedelbart, om den andra parten går i konkurs, träder i likvidation, inleder ackordsförhandlingar eller då det på annat sätt står klart att han är på obestånd; eller

(d) Omedelbart, om konsulten inte har den erfarenhet eller kunskap som Beställaren haft anledning att anta när detta avtal ingicks.

8. Säkerhet och sekretess

Varje konsult som är delaktig i uppdraget förbinder sig att underteckna individuellt ställda avtal som reglerar sekretess och säkerhetsbestämmelser.

9. Ändringar

Ändringar av och tillägg till Avtalet skall, för att vara bindande, vara skriftligen avfattade och behörigen undertecknade av parterna.

10. Tvist

Vid tvist avseende detta Avtal avgörs tvisten i svensk allmän domstol enligt svensk lag.



Detta Avtal har upprättats i två (2) likalydande exemplar varav parterna erhållit var sitt.



Beställare

Datum och plats


Leverantör

Datum och plats
